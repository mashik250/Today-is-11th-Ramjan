সিলেটের এমসি কলেজ ছাত্রাবাসে তালামীয কর্মীর ওপর হামলার ঘটনা দুজনের আক্রোশে ঘটেছে। এ ঘটনায় কোনো ছাত্র সংগঠনের সম্পৃক্ততা পায়নি তদন্ত কমিটি। ঘটনার সঙ্গে অভিযুক্ত এক শিক্ষার্থীর ছাত্রাবাসের সিট বাতিল করা হয়েছে। এছড়া অভিযুক্ত হিসেবে চিহ্নিতদের সতর্ক করে দেওয়া হয়েছে। ছাত্রাবাসে অনাকাঙ্খিত ঘটনার পরিপ্রেক্ষিতে কলেজ কর্তৃপক্ষ গঠিত তদন্ত কমিটির প্রতিবেদনে এ তথ্য জানানো (https://thedailycampus.com/crime-and-discipline/174299/?fbclid=IwY2xjawI9THpleHRuA2FlbQIxMAABHRmibqKGHwRUW7YrmXAdQqQlBYKsbvvdgf2DWW9s8ChUAwlVbuJbHKg6LQ_aem_punuYDsHHxNku0udZzBzVQ) হয়েছে।

প্রতিবেদনে জানা গেছে, রিয়াদ ও হৃদয়ের আগে থেকেই ব্যক্তিগত কিছু বিষয় নিয়ে সমস্যা চলছিল। পরে ফেসবুকের একটি কমেন্টের জেরে হৃদয় আর রিয়াদের মধ্যে ওই রাতে মারামারির ঘটনা ঘটে। এতে দুজনেই আহত হয়েছেন।

তদন্ত কমিটি এ ঘটনার সাথে কোনো দল বা গোষ্ঠীর জড়িত থাকার প্রমাণ পায়নি। এটি মূলত রিয়াদ ও হৃদয়ের মধ্যে হয়েছে। তালামীয তাদের সংগঠনকে সাংস্কৃতিক সংগঠন বলে জানিয়েছে। আর শিবিরেরও কোনো সম্পৃক্ততা পাওয়া যায়নি। আহত তালামীয কর্মী রিয়াদ প্রথমে ছাত্রশিবির জড়িত থাকার অভিযোগ করলেও পরে তদন্ত কমিটির কাছে এরকম কিছু বলেনি।
